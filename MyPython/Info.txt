Тема за проект 19 - "Platformer игра (тип Super Mario)"
Описание
Platformer игрите са жанр, в който играчът управлява герой, преминаващ през различни нива, преодолявайки препятствия, събирайки предмети и борейки се с противници. Типичен пример е Super Mario, където целта е да се достигне края на нивото, като се избегнат опасности и се съберат бонуси.

Изисквания
Основни функции
Имплементация на поне 3 различни нива с уникални препятствия и оформление
Различни видове противници с различни атаки и поведение (например: противник, който се движи по права линия, противник, който скача, противник, който стреля)
Героят може да получава различни добавки:
Оръжия (например: хвърляне на предмети, стрелба)
Щитове (за защита от атаки)
Временен по-бърз ход
Временен по-висок скок
Във всяко ниво има предмети за събиране (монети, бонуси, ключове и др.)
Нивото приключва, когато играчът достигне до края му (например специална врата или флаг)
Изчисляване на резултат за всяко ниво:
На база времето, необходимо за приключване на нивото
На база събраните предмети
Запазване на резултатите в текстов файл
Възможност за преглед на най-добрите резултати
Функционални вариации (изберете един от вариантите, като част от функционалностите)
A. Кооперативен режим (локален)
Двама играчи могат да играят заедно на едно устройство, като си помагат, за да преминат нивото.
Някои препятствия могат да бъдат преодолени само с помощта на двамата герои.
Резултатът се изчислява на база общото време и събраните предмети от двамата играчи.
B. Режим "Editor"
Възможност за създаване на собствени нива чрез редактор.
Създадените нива могат да се споделят и играят от други играчи.
C. Отключване на нови герои
Играчът може да отключва нови герои с уникални умения (например: двоен скок, по-силен щит, специални оръжия).
Новите герои се отключват при изпълнение на определени условия (например: преминаване на всички нива, събиране на определен брой предмети).
Тематични вариации (след като изберете един от функционалните варианти, изберете един тематичен вариант)
A. Героят може да получи оръжие за огнени топки и трябва да събира монети, за да отключи нови умения.
B. Героят трябва да събира ключове, за да отключва врати, и може да получи оръжие, което стреля лазери.
C. Героят преминава през нива с ледени препятствия, може да получи щит срещу замръзване и трябва да събира кристали.
D. Героят се движи през джунгла, може да използва въже за преминаване на пропасти и трябва да събира плодове за допълнителни точки.
Технически изисквания
Приложението трябва да има базов графичен интерфейс
Не очакваме високо качество на рисунките в играта, може да използвате готови, или в краен вариант различни по цвят блокчета.
Запазване на резултатите в текстов файл.